2

defendit in suae editionis praefatione (p. Vll). Comparat enim
v. 137 cetera quae silvis errant hastilia nostriS‚ quo versu nostra
hastilia opponuntur arboribus peregre crescentibus etv. 321 at qualis
nostris, quam simplex mensa CamilliS, ubi Romana simplicitas
Graeciae luxuriae, de qua praecedentibus versibus legimus, opponitur.

Prorsus non intelligo, cur vir doctus J. Wight Duff, cuius
historiam litterarum Romanarum plurimi facio, de hac re scribere
potuerit (p. 618): „Grattius has had unwarrantably conferred on
him the cognomen Faliscus, His own phrase nostris Faliscis
proves neither that he carne from Falerii nor even convincingly
that he was an Italian.’' ⁴

Mecum stat Vollmerus, qui hisce utitur verbis (Pauly-Wissowa
sub voce Grattius):

„Ich bin durchaus der Meinung dass Grattius ein Falisker war,
und kann hochstens die andere Moglichkeit noch zugeben dasz
namlich der Dichter in der reichen fruchtbaren Gegend (Nissen, ltal.
Landesk. 11. 365, Hfflsen, Bnd. Vl p. 1972) ein Landguterworben”.

Quod ad versum 435 attinet: huc defecta mala vidi pecuaria
tabe, hinc non licet efficere Grattium in Sicilia habitasse ut Curcio
conicit, sed poetam huc aliquando iter fecisse aut vocem quoque

vidi ex fonte poetae petitam esse. Α
’ Qualis vir fuerit Grattius incertum. Wernsdorfius (Poetae Latini
Minores Ι, p. 4) poetam adeo ignotum fuisse putat ut a nullo·
praeter Ovidium memoretur; quam tamen opinionem reiciendam
esse infra videbimuS, cum apparebit Manilium *quattuor versibus
summam Grattii carminis breviter complexum esse; quod Astro-
nomicon poeta non Fecisset, nisi eos, quorum causa carmen suum
scriberet, intellecturos esse putasset quemnam poetam significaret.
Praeterea idem Wernsdorfius contendit Grattium nostrum servili
condicione natum et libertum nobilis alicuius Romani fuisse3 quod
si verum esset, poeta carmen aut patrono suo aut Maecenati alicui
dedicavisset; itaque multo praestat Vollmero praeeunte Grattium
habere virum nobilem neque cuiusquam subiectum imperio.

Praeter carmen quod superest, nonnulli viri docti Grattio alia
carmina attribuerunt. Nam ante versum Ovidii supra citatum, ubi
Grattii nomen invenitur, legimus alium versum, quem codex
Monacensis ita legit Tityron antiquas passerque rediret ad herbas.
Quae verba Madvigius (Advers. cr. 11, praelat. 11: Tityrus antiquas
rursus revocaret ad herbas) et Bergkius (Opusc. 1, 667 Tityrus
amicans, ut erat, qui pasceret, herbas) ita emendare conati sunt,

