98

Verba vigilare et adesse eodem modo coniuncta leguntur apud
Ciceron. Cat. 11. 9 me ipsum vigilare, adesse, providere rei publicae.

338—340. Hi versus partim* corrupti partim lacunosi sunt, neque
quicquam propositum est a prioribus, quod ab omni parte placeat.

338. arma hacuere vitai: sic legimus in Α; difficillimum pro
certo statuere quid poeta scripserit, simplicissima est Johnsonii
coniectura arma acuere virum, i. e. arma Fortitudinem viri ,
augent.

tegat imas fascia suras: fascia calceus venatorius est, quem
alii scriptores cothurnum appellant, cf. Verg. Bucol. 7. 31s32 levi
de marmore tota s puniceo stabis suras evincta cothurno (pastor
adloquitur Dianam); Aen. 1. 336s337 virginibus Tyriis mos est
gestare pharetram s purpureoque alte suras vincire cothurn03
Nemes. Cyneg. 90 candida puniceis aptentur crura cothurnis ,·
utebantur venatores hoc calceamento, ne sentibus silicibusque-
laederentur crura.

fascia: cf. Petronium c. 40 qui venatorem sic describit: barbatus
ingens fasciis cruralibus alligatus et alicula subornatus polymita,
strictoque venatorio cultro latus apri vehementer percussit.

339s340. Hi versus lacunosi ita in codice leguntur:
.. is ¹) inulina, suis et tergore fulvo

i2) ....... canaque e maele galeri

1) potest fuisse is vel us; 2) incertum est, utrum haec littera
i an p fuerit.

Pro inulina Vlitius vitulina coniecit, quod mihi certum videtur.
Quid vero ex <pelle> vitulina et ex suis tergore fulvo factum sit,
non iam facile dictu. Vlitius putabat manticam describi, de qua
Ps.-Xenophon loquitur, 2. 9 κυυοῦχος μόσχειος, cf. Pollux V, 31
κυνοῦχος δὲ δέρμα μόσχειον, εἰς ὃ ἐντίθεται τὸ δίκτυον, τῷ σχήματι
πεποιημένον, ὥσπερ τὰ σύσπαστα βαλάντια, sed cum poeta in vena-
tore describendo incipiat a pedibuS, et postremum de capite
loquatur, verisimilius nostris versibus sermonem esse de media
corporis parte.

canaque e maele galeri: galerus est capillamentum quo
pastores agricolae venatores utebantur, cf. Calpurn. Ecl. 1. 7.
torrida cur solo defendimus ora galero.

Conficiebantur galeri e pelle animalium.

