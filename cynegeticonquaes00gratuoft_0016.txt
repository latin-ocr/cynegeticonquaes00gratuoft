6

silvae propior atque effusuS‚ Gratius castigatior et longe exactius
simul cum natalibus ipsis canum designat mores, animos, vires
celeritatem, sagacitatem, faciem. Et sane divini versus multi. . .
Ubi vero canum tum morbos tum remedia describit Gratius,
satis ostendit aetatis suae felicitatem: sunt enirn luculentissima.

Omnino vero ei Nemesianus impar, atque etiam longe minor.

Ianus Vlitius (P -1666) Ego nullum in nitidissimo-hoc poe-
mate vel naevum agnosco (in edit. 1645, p. 234).

Nicotaus Heinsius (1620—1681) ad Graevium scripsit haec:
(Sylloge Burman. IV, p. 285) Miram medius fidius prae se iert
elegantiam et suavitatem Gratius, ut continere iam olim me non
potuerim, quin familiarem mihi redderem hunc poetam et ab
eius ore frequenter penderem.

Bro‘ukhusius (1649-1707) eum (p. 342 suae Propertii editionis
ann. 1727) appellat „venustissimum poetam''.

Wemsdorf (fl. 1780): sed haec incommoda minime impediunt
quo minus ipsum poetam egregium atque omni existimatione dig-
num habeamus;. . .. praesertim in digressionibus quibusdam, ubi
ad exempla vetustatis et merita priscorum excurrit quibus ut nihil
est elegantius, ita magnum poemati lumen accedit. ¹

Stem (Gratt. edid. 1832): Gratius quam feliciter non modo
attentaverit, sed etiam assecutus sit Maronis laudem, a nemine
hucusque video demonstratum. Non est autem ullus, ut arbitror,
poetarum didacticorum cuius tam inquinata eruditorum iudiciis
praestantia sit quam hic. Qui etsi in rebus quae ad artem venationis
pertinent describendis aliquotiens est obscurior, in sermone tamen
nihil vulgare inest aut exile, ut in ipsa materiae tenuitate altior
quidem ac prope divinus spiritus sit... ltaque in disponendis
nectendisque sententiis, quam rationem et artem carminis dicere
solemus, optimorum in hoc genere laudem aequavit, multos etiam
superavit; sed... ipsum genus dicendi impeditum arduum sale·
brosum nec liberum ab obsoletae antiquitatis affectatione. Quamquam
ne hoc quidem sine consilio videtur et ratione factum. Namque ut
omnia in Gratio pietatis ac religionis prae se colorem ferunt, quae
hominum quidem opinione antiquioris aevi solet propria esse, ita

