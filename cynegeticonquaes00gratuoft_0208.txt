88

satur) et fratres» pondere coget descendere; vel nobilior catulus
levior pondere erit.‘’ Cum Barthio et Wernsdorlio stant Sternius
et Fiegl. Quominus hanc interpretationem veram ducamus, obstat
primum quod non de trutina cogitare licet, ut vox manibus
docet, deinde praeceptum Demetrii, quod cum aliis rebus, quas
narrat, ex fonte antiquiore haustum est: σταθμήσας τὰ ’κυνάρια
έπέλεξαι τὸ βαρύτερον. Quodsi Vlitio adstipulamur, poetam
dicentem facimus id quod naturae convenit, neque enim absurdum
est credere canem, qui, cum parvus est, gravior sit, postea
robustiorem fieri quam eum catulum, qui initio levis est, neque
huic obstat interpretationi quod Grattius v. 290 teneris vix artibus
haeret de cane generoso dicit, nam adverbium vix, id quod recte
vidit recentissimus Grattii editor, Vollmer, coniungendum est cum
iamque (292), ita ut sententia evadat haec: „iam‚ cum tenerrimus
est, se supra fratres extollit.” Restat tamen difficultas,- quam
praebet deducendi verbum. Vlitius nihil addidit, quo suam stabiliret
opinionem; Curcio haec scribit in commentario suo: „deducet
pondere fratres: qui deducere ὲ costruito come privare, spoliare
etc. „sminuira di peso i fratelli, sottrarrd peso ai fratelli‚'' e
percio „li vincera nel peso”.

Sic tamen verbum deducere interpretari prorsus non licet
neque addidit Curcio ullum locum similem. Vollmerus in com-
mentario critico editionis suae praestantissimae legentem ad The-
saurum linguae Latinae V. 280. 60 sq. delegans deducet verbo⁴
detrectabit reddit; neque tamen loci in Thesauro collecti cuiquam
persuadebunt, quapropter alia ibimus via. Verbum deducendi
saepius ad humiliorem statum referre significare et alii loci et
hic Livii (lx. 34. 18) docet: „solemne ab ipso, cui fit, insti-
tutum deo, ab nobilissimis antistitibus eius sacri ad servorum
ministerium deduxisti”; nostro autem loco similis est Ciceronis
locus, quem legimus „de Finib.’' V. 91, 92 „audebo igitur
cetera quae secundum naturam sunt bona appellare nec fraudare
suo vetere nomine potius quam aliquod novum exquirere, virtutis
autem amplitudinem quasi in altera librae lance ponere. Terram,
mihi crede, ea lanx et maria deprimef'. Hoc loco deprimere =
¹,vincere’'; duae enim imagines confunduntur inter se, nam si
Cicero de trutina, cum terram eqs. scribebat, cogitasset, attollet
vel elevabit, non deprimet scripsisset; sic nostro loco deducet
(quamquam non licet dicere imagines confundi, cum manibus
pendantur catuli) deprimendi vim habet.

 

